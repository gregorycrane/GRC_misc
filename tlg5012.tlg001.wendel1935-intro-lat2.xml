<tei><text><body>
<head>Scholia in Apollonium Rhodium vetera
Berolini : Weidmann, 1935</head>



<p n="1"><s n="1">Henricus Keil, qui anno 1854 primus scholia in Apollonii Rhodii
Argonautica non ex editione principe repetenda, sed libris manu
scriptis exstruenda suscepit, <quote>unum omnium fontem exstare Laurentianum
codicem XXXII 9 neque alio praeterea libro borum scholiorum memoriam
ad mostram aetatem propagatam esse</quote> sibi persuasit.</s> <s n="2">cui post alios
viros doctos oblocutus est Ludovicus Deicke, qui in dissertatione
Gottingae anno 1901 foras data (De seboliis in Apollonium Rhodium
quaestiones selectae 5—19) nec Florentina nec Parisina scholia ex ipso
codice Laurentiano descripta esse posse gravibus argumentis probavit.
quae cum ita essent, usque ad hunc diem moris erat, ut is,
qui quod scholium Apollonianum accurate cognoscere volebat, tres
adiret libros: Keilii editionem codicis Laurentiani, scholia Parisina
anno 1815 a Schaefero evulgata, scholia Florentiae anno 1496 primum
impressa, quae ab Henrico Stephano potissimum emendata
iterum atque iterum in lucem prodierunt.</s> <s n="3">iure igitur viri docti
litterarum veterum studiosi novam horum scholiorum editionem
requirebant, quae affinitate omnium librorum manu scriptorum
examinata optimis quibusque superstructa esset.</s> <s n="4">quare Deicke a
societate litterarum Gottingensi stipendio adiutus hieme anni
1901—1902 in Italiam se contulit, ut omnes codices Apollonianos,
qui in huius terrae bibliothecis asservantur, perscrutaretur.</s> <s n="5">quo
opere peracto non tria sed quattuor scholiorum genera ad nos pervenisse
intellexit, nempe praeter Laurentianum Florentinum Parisinum
brevius quoddam multis libris vulgatum, quod Ambrosianum
appellabimus.</s> <s n="6">ut genus Laurentianum quam accuratissime
cognosceret, codicis XX XII 9 scholia marginalia glossis fere neglectis
denuo contulit; generis Florentini testes primus detexit ac
totos contulit codices Laur. XXX 11 et Vat. Pal. 150; novo generi
Ambrosiano tribuere potuit codices Vat. Pal. 280, Ambr. B 98 sup.,



<pb n="VIII"/>


Ven. Marc. 480, Vat. Urb. 146, Vat. 36, quorum primum contulisse
satis habuit; quod ad genus Parisinum attinet, in editione Schaeferi
acquievit.</s> <s n="7">domum reversus scholia in alterum Apollonii librum,
exempli gratia ut videtur, ita elaboravit, ut quattuor illa genera
componeret.</s> <s n="8">qua re apparet Deickium perseveranter opinatum
esse quattuor generum a se constitutorum non aliud ab alio pendere,
sed unum quodque per se stare.
</s></p>
<p n="2"><s n="9">
Valde dolendum est, quod Deickio fatum non fuit opus tam
strenue ac feliciter inchoatum perficere.</s> <s n="10">negotiis enim muneris
scholastici obrutus scholiorum editionem in dies differre coactus est,
dum armis bello exardescente captis claram pro patria mortem
Id. Nov. anni 1914 obiit.</s> <s n="11">Deickii heredes autumno anni 1920
omnia quae vir doctus in scriniis reliquerat ad scholia Apolloniana
pertinentia Udalrico de Wilamowitz-Moellendorff auctore mihi
permiserunt, ut opus ab illo inceptum ad finem perducerem.</s> <s n="12">schedae
vero, quas accipiebam, praeter collationes supra laudatas scholiaque
libri alterius ad edendum apparata continebant notas de plurimorum
codicum Italicorum scholiis, glossas Etymologici Genuini
de Ricardi Reitzensteini exemplaribus anno 1899 Argentorati transscriptas,
indices variarum rerum et glossarum, quae in scholiis
reperiuntur, permulta coniectanea cum ad editionem scholiorum
instituendam tum ad dissertationem  Gottingensem spectantia.
quibus rebus excussis non pauca superesse vidi, quae mihi ipsi
congerenda ac perscrutanda erant.</s> <s n="13">neque enim adhuc examinati
erant libri extra Italiam consetvati nec satis quaesitum erat, qua
ratione cum eiusdem generis testes tum diversa scholiorum genera
inter se cohaererent.</s> <s n="14">itaque primum mihi proposui, ut omnes
libros manu scriptos conquirerem, quicunque in bibliothecis usque
ad hunc diem permanserunt, deinde, ut specimine unius cuiusque
codicis comparato de eorum cognatione iudicare possem.</s> <s n="15">cum
laborem priorem solus subierim, in posteriore perficiendo multum
profuit, quod mihi cum Hermanno Fraenkel carmen Apollonii
denuo in lucem edituro per litteras frequentes colloqui nec non
dissertatione eius uberrima (Die Handschriften der Argonautika des
Apollonios von Rhodos, Nachr. d. Gött. Ges. d. Wiss. 1929, 164—194)




<pb n="IX"/>

uti licebat.</s> <s n="16">quibus studiis postquam me tradidi, non solum libros
quosdam a Deickio neglectos mihi esse conferendos, sed etiam
codicem illum Laurentianum, quem Deicke non sine fructu denuo
tractaverat, recognoscendum intellexi.</s> <s n="17">nec minus reliqua scholiorum
corpora, grammaticorum et mythographorum scripta, lexica permulta
excutere debebam, ut locos scholiorum simil esconquirerem.
imprimis vero Etymologici Genuini exemplaria Reitzensteinio
moderante descripta, quae nunc apud academiam Danicam Hauniae
asservantur, cum pro codice Apolloniano satis vetere esse possint,
Deickii schedis usus iterum perlegi.</s> <s n="18">quo factum est, ut et glossas
ex Etymologico transscriptas et omnes scripturas varias oculis meis
visas ipse praestare possim.
</s></p>
<p n="3"><s n="19">
Quoniam de libris manu scriptis, de diversis scholiorum generibus,
de librorum et generum affinitate, de archetypo, de scholiis
extra libros Apollonianos traditis, de commentis vetustissimis in
commentatione anno 1952 vulgata (Die Überlieferung der Scholien zu
Apollonios von Rhodos, Abb. d. Gött. Ges. d. Wiss. 3. Folge Nr. 1)
longius disputavi, hoc loco brevi praecidam.
</s></p>
<p n="4"><s n="20">
Priusquam vero ad singulas res tractandas accedo, debitas gratias
persolvam oportet heredibus Ludovici Deicke, quippe qui
scripta ab hoc relicta mihi concesserint, societati scientiarum
Gottingensi, quae bibliothecas Italiae adeundi liberalissime obtulerit
facultatem, societati ad pervestigationem scientiae
inGermania sublevandam conditae, cuius subsidiis factum sit,
ut hic liber imprimi posset, directoribus Berolinensis instituti
antiquitatis studio destinati, qui exemplum editionis Keilianae
ab Udalrico de Wilamowitz-Moellendorff tractatum ad utendum
mihi commiserint, permultis bibliothecarum praefectis, qui
eadem omnes humanitate copiam dederint, ut vel codices ipsos
oculis spectarem vel imagines eorum lucis ope factas acciperem vel
de singulis locis certior fierem.</s> <s n="21">Nec minus grato animo laudandi
mihi sunt viri docti, qui in opere perficiendo benigne me adiuverunt:
Franciscus Specht amicus, qui neque consilio neque
opera mihi defuit, Eduardus Fraenkel et Otto Regenbogen,
qui assentiente bibliopola de litteris optime merito in seriem

<pb n="X"/>

librorum, cui nomen auctario Weidmanniano est, hanc editionem
meam receperunt, Hermannus denique Fraenkel Gottingensis,
qui non solum plagulas diligenter perlegit nec paucis locis corruptis
acutissimo ingenio ductus medelam adhibuit, sed etiam multis locis
intellectu difficilioribus aut tuendo contextum aut impugnando ad
sanum iudicium me adduxit.</s> <s n="22">dolendum vero est, quod Otto Rege nbogen,
qui taedio plagularum corrigendarum suscepto quaterniones
primum et secundum non sine fructu perlegerat, postea aliis
negotiis obrutus ab opere incepto desistere coactus est.
</s></p>
<div type="textpart" subtype="section" n="I"><head>I. DE ANTIQUISSIMA CORPORIS SCHOLIORUM FORMA
IN LIBRIS APOLLONIANIS SERVATA</head>
<div type="textpart" subtype="subsection" n="1"><head>De codice L eiusque progenie</head>
<p n="5"><s n="23">




Inter corporis scholiorum testes cum antiquitate tum bonitate
maxime excellit codex ille celeberrimus Laurentianus XXXII 9
saec. XI. ineuntis, cui siglum L datur.</s> <s n="24">qui continet foliis 190—264
Apollonii Argonautica cum multis scholiis, glossis, variis lectionibus.
prolegomena A a Bab A b C hoc ordine disposita textum
sequuntur.</s> <s n="25">post Henricum Keil contulerunt eum Deicke et Wendel.
<note n="X.1"><p n="6"><s n="26">
Nec Deickium nec me operam conferendi frustra consumpsisse paucis exemplis
demonstrasse satis sit.</s> <s n="27">ac Deicke quidem haec verba a Keilio praetermissa in codice
legi primus vidit: I 1265/72b ἑλώδεις καὶ πηλώδεις ἄμεινον δὲ τοὺς, II 58/39a
ἀντὶ τοῦ μέγας, ἔστι δὲ ἀπὸ ὀρθῆς τῆς Τυφωεύς, III 37 δι᾽ ἑνὸς ρ τὰ τοιαῦτα,
854/59b τὸ δὲ ἄνθος — κρόκῳ, IV 82:[31] καὶ τοῦ στήθους -- πλευρῶν. idem
deesse statuit haec, quae Keil ex editione Stephani falso retinuerat: 375, 28 ἀπὸ τοῦ
λέχους, 378,3 ταύτῃ — τὸ ἔθνος, 388, 34 παρασχεδὸν ἀντὶ τοῦ ἐγγύς, 406, 19
ἢ τὰ τέλη, 407,1 θέσφατα — λέγει, 407,32 πρόσθε τὸ πρότερον δηλοῖ, 418, 20
τὸ μὲν, 419, 8 καὶ σείριος, 422, 27 ἑκατέραν -- ἐπίπεδον, 519, 32 τὸν bé Νηρεΐδων
— Νυμφῶν, 529, 12 οὐρὰ ἀλκαία. e verbis singulis, quae Deicke primus recte legit,
haec afferam: I 1320 τὰς γενικὰς pro τὸν γενικὸν, 558 ἀφήκασιν pro ἀφῆκαν,
879/83 d ταῦτα δ᾽ ἂν pro ταῦτα δὲ, 1015/ 17a ἐξ οὗ pro ἑξῆς, 1289/91a Δημαρέτης
pro Δημάρατος, II 498/527a ἐποίησεν pro ἔτεκεν, 794/95b πόλιν pro πολὺ,
936/392 στάδιον pro στάσιμον, III 200b διακατασχεῖν pro δὲ κατασχεῖν, 856/57
συμφορῶν pro λυπῶν, IV 1515 a Ἑρμῆς pro Ἑρμῇ.</s></p>
<p n="7"><s n="28">
Me verba a prioribus omissa non toties quoties Deickium investigasse par est.</s> <s n="29">tamen
addere potui e. g. B b (534, 4) εἰ ante μὴ, ib. (534, 5) Ἀθάμαντος post γυναικὸς 1 1207b αὐτὸν post κατηνέχθαι, II 285 ποιηταὶ post ἄλλοι δέ, IV 214/15 ὡς ante
οὐκ, 1045/46 b αὐτοὺς post ὑμᾶς, 1309a τοῦ ἥρως δὲ τὸ θηλυκὸν γίνεται ἡρώισσα
post ἡρώισσαι. delenda mihi Deicke reliquerat: 375, 34 ὅπερ, 418, 21 ὁ Ἀπόλλων.
saepius mihi contigit, ut veram scripturam primus indagarem velut B b (533, 34)
φρύττουσα pro φρύγγουσα, ἀναιρεθείη pro ἀναιρεσθείη, φύσειεν pro φύσειν, C
(535, 23) θεστίου pro θασίου, I 1/4c διαφέρει pro δέ φησι, 45/47b πυρίνους pro
πυρίνης, 494/95 ἄρα pro ὅτι, 609/19e αὐτὴν — ἐποίησαν pro αὐτὸν — ἐποίησεν,
1126/531a τῆς pro τις, b ἐν τῇ pro ἐντὸς, 1165 c περὶ pro πρὸς, II 28a ἐπιτηρεῖν
pro τηρεῖν, III 114/17a λείπει δὲ pro ἢ λείπει, 1161 μεστά pro μετά, IV 282/91b
πρὸς pro ἐν, 825/31d ἔστι pro εἶναι, 1396/99 b μεταμορφούμενον pro μεταφορού-
μενον, 1470 Αὐτόχαρις pro αὐτὸ Χάρις, 1536 ἐπὶ pro ἐν. praeterea lemmata cum
supplevi tum correxi (e. g. III 601/02a τῷ κε καὶ ἐλδομένους pro τῷ καὶ ἐελδο-
μένους, IV 1217/19a Μοιράων δὲ τε κεῖσε pro Μοιράων δ᾽ ἔτι κεῖσε) multasque
glossas interlineares primus vidi.</s></p></note>

<pb n="XI"/>
</s></p>
<p n="8"><s n="30">

Ad codicem L, quod ad scholia attinet, proxime accedit cod.
Parisinus 2846 saec. XV., etsi in eo inde ab I 498 usque ad IV 1090
scholia omnino desiderantur.</s> <s n="31">prolegomena aeque atque in L finem
faciunt.</s> <s n="32">cum Parisino artissime cohaerent codices Comensis I 4, 10
et musei Britannici Harleianus 5621 saec. XV., qui textu et
plurimis glossis neglectis sola scholia praestant iisque prolegomena
A a b B a b sine Argonautarum catalogo praemittunt.</s> <s n="33">qui codices
gemelli cum aliis locis perinde ac Parisinus ab Laurentiano dissentiant,
aliis inter se concordantes a Parisino abhorreant cum Laurentiano
convenienti, ex eodem libro vetustiore descripti videntur esse,
qui codici Parisino scholia suppeditavit.</s> <s n="34">et hunc librum paulo me
quidem iudice tribus illis vetustiorem ex ipso Laurentiano profluxisse

 multis rebus probatur.</s> <s n="35">cum in codice Comensi praeter
prolegomena non legerim nisi scholia ad I 1—322 pertinentia,
Harleianum autem totum accurate contulerim, hoc, quem siglo H
notabo, imprimis niti liceat.</s> <s n="36">et H paene omnia scholia vel scholiorum
partes, quae in L ordinem perturbant, falsis locis reliquit velut
I 769/73 τὸ δὲ δεῖσεν κτλ. post 763/642, II 21 post 22/232, 1282 a
post b.</s> <s n="37">notas vero, quae in L inter textum et scholia marginalia
leguntur, partim iuxta scholia posuit (e. g. II 836. 888, IV 282/91d)
partim lemmatis adiectis in scholiorum contextum recepit (e. g. II
889. 895. 901. 1031a, III 77b. 97/99a. 166. 167). interdum etiam


<pb n="XII"/>



glossas codicis L interlineares, quamquam in universum neglexit,
sive in marginem (e. g. III 298. 785. 1145, IV 1299a. 1314. 1315.
1367) sive in contextum (e. g. II 322/23d, III 342b) transtulit.
nec mirum est librarium tali ratione usum notas vel intramarginales
vel interlineares nonnunquam falsis locis inseruisse, velut intetpretationem
verbi ἀπήντησεν II. 1219/21a post 1231/41a, III 1/5e
ante argumentum, III 72 post 73. imprimis vero codicem H ab
ipso codice L pendere his duabus observationibus confirmatur. si
scholia I 760/62a4—d in H multis scholiis interpositis transsultis
scholium I 726/27 subsequuntur, propterea id factum esse mihi
videtur, quod in L propter spatii angustias in margine antecedentis
paginae inferiore versui 726 propinquo scripta inveniuntur. nec
minus condicione codicis L optime declaratur, quod in H scholia
III 917/18—971 desunt, nam haec in L folio 236r. continentur,
quod versibus III 923—962 postea adiectis ita repletum est, ut
scholia in margine interiore coartata facile praeteriri possent. quae
cum ita sint, persuasum habeo commune codicum Parisini Comensis
Harleiani exemplum a codice Laurentiano ad nostra usque tempora
conservato originem duxisse.</s> <s n="38">Comensis autem et Harleianus non
solum permultos locos codicis Laurentiani vel corruptos vel intellectu
difficiliores sua sponte correxerunt et perpoliverunt — id
quod unum quemque scriptorem doctum aetatum Byzantinae et
humanitatis reviviscentis fecisse constat —, sed etiam paucas quasdam
interpretationes alio ex fonte haustas in exordio saltem scholiorum
adiecerunt.</s> <s n="39">quarum gravissimae exstant in prolegomenon
capite Ba, ubi verba καὶ Ἀλκιδίκης post Τυρὼ ἡ Σαλμωνέως apparent,
et in scholio I 199/201b rarissimae doctrinae mythographicae, quod
nusquam alibi invenitur.</s> <s n="40">unde haec additamenta sumpta sint, in
tenebris iacet.

<note n="XII.1"><s n="41">Ab exemplo codici Guelferbytano finitimo ea repetita putare desii (contra W 10),
cum graviores scholiorum Guelferbytanorum lectiones propriae in Harleiano codice
non inveniantur nisi uno prolegomenon loco supralaudato.</s> <s n="41">quare verba καὶ Ἀλκιδίκης
necnon scholium I 199/201b Paulum Maas (Byz. Zs. 32, 1932, 346) secutus ex opere
quodam mythographico deducere nunc praetulerim (de Alcidice cf. Apoll. Bibl.
I 90).</s></note>
</s></p></div>
<pb n="XIII"/>
<div type="textpart" subtype="subsection" n="2">
<head>De codicibus G et S</head>

<p n="9"><s n="42">Post codicem L summi pretii sunt partes corporis scholiorum
quamvis exiguae, quas cod. Guelferbytanus 10. 2. Aug. 4o
saec. XIV. siglo G designatus praestat.</s> <s n="43">continet prolegomena
eadem eodemque ordine digesta atque L, glossas autem intetlineares
et scholia pauca eaque duobus coloribus scripta.</s> <s n="44">et cum
nigra scholia ex etymologico aliquo et Suidae lexico descripta sint,
rubra una cum glossis rubris codici Apolloniano debentur, qui ad
L proxime videtur accessisse.</s> <s n="45">quem ab L diversum fuisse imprimis
Argonautarum catalogo probatur, in quo nomina Φάληρος Ἄλκωνος
et Ἴφιτος Ναυβόλου unus G suppeditat eaque locis rectis longo
intetvallo separatis.</s> <s n="46">valde dolendum est, quod non plus triginta
scholia antiqua in G servata sunt et ea saepissime in angustum
coacta.
</s></p>
<p n="10"><s n="47">
Cum scholiis et glossis rubris codicis G magna ex parte congruunt
notae rariores, quae in cod. Laurentiano XXXII 16
saec. XIV. foliis 190 v.—231 v.</s> <s n="48">aut in marginibus angustis aut inter
textus lineas minutissime scriptae leguntur.</s> <s n="49">hic igitur codex, cui
litteram S (Sm, Sg) apponemus, ex eodem exemplo vetusto ac G
pendeat oportet.</s> <s n="50">utriusque codicis scholia et glossas primus contuli.
</s></p></div></div>
<div type="textpart" subtype="section"><head>II. DE RECENTIORIBUS CORPORIS SCHOLIORUM FORMIS</head>
<div type="textpart" subtype="subsection"><head>1. Recensio Ambrosiana</head>
<p n="11"><s n="51">
Multo magis quam codices Comensis et Harleianus ab L septem
codices saec. XV. differunt, quorum agmen Ambrosianus B 98
sup. siglo A signatus ducit.</s> <s n="52">cum enim Comensis et Harleianus
in exordio tantum plura, postea paucissima scholia praetermiserint
et scholia retenta vix immutaverint, auctor recensionis, quam Ambrosianam
dico, totum corpus ita praecidit et contraxit, ut plane
alienam speciem prae se ferat.</s> <s n="53">et eiecit quidem ea imprimis scholia
easque scholiorum partes, quae de fabulis varie a variis scriptoribus
tractatis agunt, cum id unum vel potissimum spectaret, ut ipsius
poetae sententiam recte explanaret.</s> <s n="54">sed ut grammatico erudito

<pb n="XIV"/>

aetatis recentissimae convenit, in decurtandis scholiis antiquis non
acquievit, verum etiam multos eorum locos perpolivit et nonnullas
novas cum rerum tum verborum explicationes adiecit.</s> <s n="55">attamen in
commentatione mea (28—33) argumentis haud exilibus probasse
mihi videor ne unam quidem codicis A lectionem obstare, quominus
totum eum ab ipso Laurentiano pendere putaremus. quoniam
Deicke codicem Vat. Pal. 280 ex Ambrosiano descriptum dili-

genter contulit, omnes locos ab L diversos in A retractare satis
habui.</s></p>
</div>
<div type="textpart" subtype="subsection"><head>Recensio Parisina</head>
<p n="12"><s n="56">
Alterum scholiorum genus recentius, quod inde ab editione
principe anno 1815 in lucem emissa Parisinum vocare assuevimus,
multo etiam pluribus libris pervulgatum est quam Ambrosianum.
quae recensio duabus formis ad nos pervenit, integra nempe et
contracta.</s> <s n="57">cum autem integrum scholiorum cotpus sine textu
poetae in libris tradatur, selecta scholia una cum glossis textui adscripta
inveniuntur.</s> <s n="58">codicum vero alii integra scholia sola, alii
textum cum scholiis selectis continent, alii e duabus partibus ita
compositi sunt, ut integrum scholiorum corpus textum paucis
scholiis ornatum subsequatur.</s> <s n="59">utraque scholiorum Parisinorum
forma ex uno atque eodem exemplo repetenda est, quod textum
poetae cum integris scholiis obtulisse apparet.
</s></p>
<p n="13"><s n="60">
Recensionis Parisinae testes gravissimi hi sunt: 1. cod. Viennensis
philol. 81 (N.) saec. XV., qui scholia integra continet et
siglo V designatur.</s> <s n="61">contuli libros II—IV totos et e libro I omnes
locos, de quibus aliqua de causa dubitabam. 2. cod. Bruxellensis
18170 anno 1489 scriptus, qui textum poetae cum scholiis selectis
et glossis praebet.</s> <s n="62">totum contuli et littera B denotavi. 3. cod.
Parisinus 2727 saec. XVL, in quo textus poetae cum glossis et
scholiis selectis integrum scholiorum corpus praecedit. contuli
omnes notas partis prioris siglo Pa signatae et e parte posteriore
(P), quam Davidis Ruhnkenii apographo usus G. H. Schaefer vulgavit,
librum I totum, e libris vero II—IV eos tantum locos, quibus
codicem V ab editione Schaeferiana differre statueram.
</s></p>
<pb n="XV"/>
<p n="14"><s n="63">
Auctor recensionis Parisinae corpus scholiorum antiquum, quod
e codice L potissimum novimus, per omnes partes ita retractavit,
ut vix unum scholium non mutaretur.</s> <s n="64">et semper quidem maxime
in eo operam posuit, ut sententias traditas in elegantiorem formam
redigeret, difficultates aut rerum aut verborum removeret, omnia
plane et aperte diceret.</s> <s n="65">quo consilio locos exempli corruptos vel
praetermisit vel commutavit, scholia geminata in unum contraxit,
scholia, quae ei supervacanea videbantur, eiecit.</s> <s n="66">neque auctor
Parisinus in scholiis antiquis immutandis se continuit, verum etiam,
ubi aliter sentiebat, interpretem antiquum disertis verbis impugnare
ausus est (cf. e. g. I 414. 879/83e, IV 131/35c). denique
haud pauca interpretamenta omnino nova sua sponte scholiis
vetustioribus admiscuit, quae cum poetarum notissimorum locos
tum rerum grammaticarum et verborum explicationes leviores continent.
</s></p>
<p n="15"><s n="67">
Quae cum ita sint, id maxime quaerendum est, utrum exemplum
illud tam antiquum, a quo recensio Parisina profecta est, a codice L
diversum fuerit necne.</s> <s n="68">haec quaestio difficillima est diiudicatu,
cum paene omnes lectiones Laurentianis meliores, quae in scholiis
Parisinis inveniuntur, si quis velit, etiam pro coniecturis redactoris
doctissimi haberi possint.</s> <s n="69">tamen in commentatione (45—51)
necessarie demonstrasse mihi videor locos varios sat multos manasse
non posse nisi e codice quodam ab L diverso.</s> <s n="70">pauca exempla
graviora afferre liceat: I 475 Ἀπόλλωνι P : πολλῶν L, 1345 πολίσαι
P : ποιῆσαι L, II 159/60 a. τριμερῆ (P) : θυμηδῆ L, 279 a ὕστερον P (— Et.
Gen.): ὑπό τινων L, 941/422 Ἄμαστρις. P : Δάματρις L, III 535b
Θεσσαλίας P : πεσσαλίς L, 1090 b κληθῆναι P : καῆναι L, IV arg.
πόντον P : ποταμόν L, 277/78 a ἀπότονοι P : ἀπὸ γάρ L, 1615/16 b
κυρίως P (— Et. Gen.) : καί L, 1630 ἢ παρὰ τὸ αὐλίζεεθαι ὅ ἐστι
κοιμᾶσεθαι P : ἄδηλον δέ, πότερον τὸ αὐλίζεσεθαι κεῖται ἐπὶ τοῦ
κοιμᾶσθαι (quae olim sententiae a P solo servatae pro glossa adiecta
videntur fuisse) L.
</s></p>
<p n="16"><s n="71">
Codex vetustus, quo recensionis Parisinae auctor fundamento
usus est, in Creta insula ad aetatem recentem videtur permansisse,
cum omnia fere huius recensionis apographa illinc orta esse probari

<pb n="XVI"/>

 possit.</s> <s n="72">quo tempore haec recensio facta sit, certo statui nequit.
neque vero quicquam nos impedit, quominus paulo ante codices
setvatos maxime quartae saeculi XV. parti tribuendos elaboratam
eam esse putemus.
</s></p>
<p n="17"><s n="73">
Recensio Parisina cum doctis viris commentarium copiosum et
perfectum offerre vellet, finem sibi proposuit ab eo, quem Ambrosianam
recensionem in tironum ut ita dicam usum destinatam
petiisse vidimus, multo diversum.</s> <s n="74">neque tamen mirum est, quod
singulis quibusdam locis altera recensio cum altera convenit, quia
utraque textum traditum a mendis purgare et facilem lectu atque
intellectu reddere contendit. videas, quaeso, haec exempla gravissima:
I 216/17a θράκης : Ἀττικῆς L (unde Ἀστικῆς recte Holstenius),
788/89b σιτεῖσθαι : σιτᾶσθαι L, 11232 χερμάδια : χερμαδίους
L, 1134/39 a κτυποῦντες : κομποῦντες L, 1184 ὥστε : ὥς L,
1265/72 a ταῖς βουσί : ταῖς λογάσι (corruptum) τῶν βοῶν L, II 112/15
ἐντοσθίων : ἐντοσθιδίων L, 235 ὁμόθεν in notissimo Euripidis versu:
νόμον L, 611/12 ἡμᾶς : ὑμάς L, III 187 ἀπὸ τοῦ : αὐτὸ τό (difficilius
sed recte) L, 200a τὰς ἐρημίας Ἑκὰς τότε (Ἑκάς veluti nomen proprium
cum ἐρημίας coniunctum) : τὰς ἐρημίας ἑκάστοτε recte L,
997/1004a γῆμεν : γήμας L, IV arg. τὴν Μήδειαν (supplementum
necessarium): om. L.. cum autem his locis sescenti obstent, quibus
recensiones Ambrosiana et Parisina in diversas partes discedunt,
cave credas locos pares vel similes ab exemplo vetusto tepetendos
esse.
</s></p>
</div>
<div type="textpart" subtype="subsection"><head>Recensio Florentina</head>
<p n="18"><s n="75">


Tertia scholiorum recensio ea est, quam Laurentius de Alopa
anno 1496 Jano Lascari moderante Florentiae typis mandavit.
designatur siglo F. ab hac editione principe et scholia codicis
Laur. XXXI τι et particulas scholiorum aliis libris propagatas
originem duxisse in commentatione (18—21) firmissimis argumentis
probavi.</s> <s n="76">nec minus pro explorato putari potest Ianum Lascarem
scholia sua e duobus libris manu scriptis sumpsisse, quorum alter
ad genus Laurentianum, alter ad genus Parisinum integrum pertinuit.
gravissima vero quaestio est, ipse codex L pro exemplo illo generis

<pb n="XVII"/>

Laurentiani a Lascari adhibito habendus sit necne.</s> <s n="77">mea quidem
sententia non est, cur codicem L Lascari scholia Laurentiana praebuisse
dubitemus, dummodo editorem doctissimum textum traditum
egregiis coniecturis emendasse credamus.</s> <s n="78">si res aliter se haberet,
valde mirandum esset, cum codicem L anno 1423 Nicolai de Nicolis
Florentini iussu Constantinopoli in Italiam apportatum post primi
possessoris mortem aut in biblictheca monasterii Sancti Marci aut
in bibliotheca familiae Mediceae privata Florentiae mansisse et
ipsum Lascarem hac potissimum bibliotheca quam maxime usum
esse satis constet.</s> <s n="79">neque alios viros doctos eiusdem fere temporis
hunc codicem veterem fugisse, auctores dico codicum Parisini 2846,
Comensis, Harleiani, Ambrosiani, supra vidimus.</s> <s n="80">ceterum respiciendum
est Lascarem praeter codicem L etiam librum quendam
codicum GS similem inspexisse (Fraenkel 188, W 25), cui unam
et alteram lectionem variam debuisse potest (cf. Maas, Byz. Ζs. 32, 1932, 346).
</s></p></div></div>
<div type="textpart" subtype="section" n="3"><head>III. DE LIBRO ARCHETYPO</head>

<p n="19"><s n="81">
Codicem L, patrem codicum GS, deperditum illud recensionis
Parisinae exemplum ad unum atque eundem librum archetypum
redire permultis mendis et lacunis scholiorum Laurentianorum ac
Parisinorum necnon Guelferbytanorum communibus satis probatur.
liber vero archetypus speciem praebuisse videtur Laurentiani simillimam,
cum textum eius non solum scholiis marginalibus, sed
etiam glossis interlinearibus et variis lectionibus instructum fuisse
comparatione librorum ab eo deductorum demonstretur.</s> <s n="82">et cum
lemmata scholiorum cum variis lectionibus textui adiectis convenire
Merkel (LVIsqq.) recte statuerit, librum archetypum e
duobus fontibus fluxisse apparet, quorum alteri textum poetae,
alteri scholia et lectiones textus varias debeat.</s> <s n="83">hoc autem exemplum
alterum priusquam descriptum est, duo folia videtur perdidisse,
quorüm prius argumentum I, posterius versus I 321
scholiis continebat.</s> <s n="84">quo factum est, ut in libris conservatis cum
scholia tum vatiae lectiones ad hos octoginta versus pertinentes
desint.</s></p>

<pb n="XVIII"/>



<p n="20"><s n="85">Corpus scholiorum, quod in librum archetypum receptum est,
e tribus commentariis antiquioribus extractum esse hac codicis
Laurentiani subscriptione docemur: παράκειται τὰ cyóhia. ἐκ τῶν
Λουκίλλου Ταρραίου καὶ Σοφοκλείου καὶ Θέωνος. quorum auctorum agmen
ducit Theo Artemidori filius, quem Augusti fere aequalem fuisse
constat.</s> <s n="86">Lucillus vero Tarrhaeus et Sophocleus secundo p. Chr.
saeculo tribuendi sunt, hic parti eius extremae.</s> <s n="87">qui ex horum trium
virorum operibus corpus scholiorum composuit, fundamento usus
Lucili editione commentario exornata commentarium Sophoclei
paene totum videtur margini ascripsisse, Theonis vero commentatii,
quem Sophocleus iam in suum receperat quamvis decurtatum,
particulas tantum gravissimas.</s> <s n="88">quibus temporibus hic grammaticus
ignotus vixerit, nescimus, sed vero proximum est eum aetate antiqua
exeunte quinto circiter saeculo Apollonii carmen epicum una cum
scholiis e voluminibus papyraceis primum in codicem membranaceum
transscripsisse.</s> <s n="89">quo de codice originali pendet exemplum
illud, quod libro archetypo scholia suppeditasse supra vidimus. cum
vero liber archetypus a codice L simillimo non ita multum afuisse
possit, codex e quo scholia eius fluxerunt, cum laceratus duo folia
iam prius amisisset quam descriptus est, aliquanto vetustior videtur
fuisse; minimum nono saeculo eum tribuas.
</s></p></div>
<div type="textpart" subtype="section" n="3"><head>IV. DE SCHOLIIS EXTRA LIBROS APOLLONIANOS TRADITIS</head>

<div type="textpart" subtype="subsection" n="1"><head>De Eustathio et Tzetza</head>

<p n="21"><s n="90">



Quamvis scriptores saeculi duodecimi Argonautica Apollonii
cum scholiis legisse pro certo putandum sit, scholiorum vestigia
in libris eorum rarissima apparent. εἰ Eustathius quidem in
commentariis Homericis bis deprehenditur scholia Apolloniana in
usum suum vertens: 344, 18, ubi vocabuli cítuvvoc explicationem
scholiis II 98/100ab videtur debere, et 711, 42, ubi de scholio IV
175b significatur.</s> <s n="91">in commentario autem ad Dionysium Periegetam
scripto ad v. 1134 vocabula ῥόμβος ῥύμβος ῥυμβών iisdem fere
verbis definit atque scholiasta I 1134/39b et IV 143/44a. scholia,

<pb n="XIX"/>

quibus Eustathius usus est, Laurentianorum ut videtur simillima
fuerunt, fortasse paulo pleniora (Hom. 711, 42 ἀχαιινέη ἔλαφος,
περὶ fjv πολλὰ πονοῦνται οἱ ἐξηγηταί).
</s></p>
<p n="22"><s n="92">
Ioannes Tzetzes in commentario Lycophroni dicato multa
singula de scholiis Apollonianis decerpsit, ut opus suum doctrinae
specie ornaret, sed raro tota scholia transscripsit velut p. 35,
10—14 Sch., ubi de Scylla agit, scholium IV 825/31a.</s> <s n="93">etiam levius
scholia Apolloniana in Chiliadibus attigit.</s> <s n="94">exemplum Apollonii,
quod Tzetzes manibus tractavit, a codice L proxime videtur afuisse.</s></p></div>
<div type="textpart" subtype="subsection" n="1"><head>De Etymologico Genuino</head>

<p n="23"><s n="95">
Auctorem Etymologici Genuini ipsum permulta scholia Apolloniana
glossis suis interseruisse post alios viros doctos Deicke
(22sqq.) firmissimis argumentis probavit.</s> <s n="96">cui Ricardus Reitzenstein
licentiam permiserat, ut apographa codicum optimorum Vaticani
1818 (A) et Laurentiani Marciani 304 (B), quae in suum ipsius
usum partim confecerat partim confici iusserat, primus perscrutaretur.
glossas Apollonianas a Deickio transscriptas retractare et
nonnullis augere mihi licuit, cum apographa illa, quae Reitzenstein
apud academiam Hauniensem deposuerat, anno 1930 in Fraenkelii
et meum usum Gottingam essent missa.
</s></p>
<p n="24"><s n="97">
Glossas Etymologici Genuini Apollonianas e scholiis sumptas
esse grammaticus ipse notis hisce vel similibus, quas nonnullis
earum vel subscripsit vel praescripsit, diserte testatur: οὕτως εὗρον
εἰς τὰ σχόλια τῶν Ἀργοναυτικῶν τοῦ Ἀπολλωνίου, Ἀπολλώνιος ὁ τὰ Ἀργοναυτικά,
σχόλια. et plurimae huius generis glossae cum scholiis in
libris Apollonianis traditis magna ex parte congruunt, licet aut
integriores sint aut exiliores, praeterea fere omnes quod ad formam
attinet plus minusve mutatae.</s> <s n="98">etsi concedendum est Etymologici
auctorem nonnulla scholia neglegenter.</s> <s n="99">transscripsisse et ad arbitrium
aut explevisse aut contraxisse aut aliis modis immutasse,
tamen dubitari non potest, quin multa in exemplo suo invenetit
cum cognitis discrepantia.</s> <s n="100">et continebant quidem scholia huius
exempli non solum explicationes singulorum vocabulorum et circuitus
verborum poetae, verum etiam haud paucas res momenti

<pb n="XX"/>

maximi, quae in libris Apollonianis aut totae aut ex parte interciderunt
velut haec fragmenta poetarum et scriptorum deperditorum :
Antimachi s. v. Σείριος et Σήσαμοι, Archilochi s. v. στύπος ἀμπέλου,
Callimachi s. v. Ἅλυς et χύτλα, Eratosthenis s. v. αὐτόγυον, Herodiani
s. v. Πλειστοῖο, Phylarchi s. v. Βόσπορος, Pindari s. v. Πλειάδες,
Sophoclis s. v. ὀπίζεσθαι, Stesimbroti s. v. Ἰδαῖοι Δάκτυλοι.
immo glossae in Etymologico reperiuntur, quas e scholiis ceterum
omnino amissis manasse patet.</s> <s n="101">id genus glossae hae sunt: Ἄθως,
quae ad Ap. Rh. I 601 pertinet, ἄκαινα (III 1323), ἀμεύεσμος (IV
297), Ἄμυκος (II 1), Ἀμφιφορίητς (IV 17709), ἀρείων (II 77), Ἀργώ
(I4), Ἠερία (IV 267), Θεραπναῖον (II 163), Ἰτωνίς (I 551), Ὄσση
(1598), πήχυιον (I 579), σκολιὸν πόρον (II 549), Χυτῷ λιμένι (I 987).

Codex igitur Apollonianus, quo auctor Etymologici Genuini
usus est, quamquam in universum cum libro archetypo concordabat,
tamen aliquanto erat locupletior.</s> <s n="102">quod mirum non est, cum liber
archetypus decimo circiter saeculo attribuendus sit, hunc autem
codicem nono saeculo, quo Etymologicum Genuinum ortum creditur,
antiquiorem esse oporteat.</s> <s n="103">quocum convenit, quod ne lacuna
quidem fnagna, qua exemplum archetypi scholiis instructum
laborasse vidimus, in hoc codice invenitur; glossa enim πήχυιϊον
supra laudata ad versum I 379 spectat, quem in folio exempli illius
deperdito scriptum fuisse constat.</s> <s n="104">quae cum ita sint, quaerendum
est, utrum codex Apollonianus ab Etymologici auctore adhibitus
iam corpus scholiorum e trium virorum commentariis compositum
praebuerit an unum vel alterum horum commentariorum. cum
Etymologicum s. v. 'EAápa item atque scholia I 76o0/62bc duas
eiusdem rei enarrationes vocabulo ἄλλως (scil. ἐν ἄλλῳ εὗρον) iuxta
positas praestet et s. v. ἀρείων Lucilli commentarium eodem nomine
Tappaioc quo scholia semper utuntur laudet, in dubitationem vocari
vix potest, quin glossae Etymologici e libro quodam corpus trium
virorum continenti deductae sint.</s> <s n="105">quamquam autem hic liber pro
veterrimo corporis teste habendus est, cuius vestigia ad nos pervenerunt,
tamen a viro docto aetatis Byzantinae ita erat retractatus,
ut omne cautionis genus adhibendum sit, si quis eius ope formam
scholiorum vere antiquam restituere vult.

<pb n="XXI"/>
</s></p></div>
<div type="textpart" subtype="subsection" n="1"><head>De Oro et Methodio</head>

<p n="25"><s n="106">


De tribus illis commentariis, e quibus saeculo circiter quinto
virum quendam doctum corpus scholiorum in libris Apollonianis
traditum composuisse vidimus, unus Sophoclei extra corpus et
locos e corpore derivatos commemoratur.</s> <s n="107">Stephanus enim Byzantius,
cuius lexicon ethnicorum in angustum coactum ad nos
pervenit, tres glossas cum scholiis Apollonianis quam maxime consentientes
e Sophoclei commentario sumptas esse disertis verbis
profitetur; cf. v. Ἄβαρνος cum sch. I 932/33a, v. Γενήτης cum sch. II
377/80, v. Κάναστρον cum sch. I 598/99. dubitari igitur non potest,
quin ex eodem commentario etiam ceterae glossae satis multae
fluxerint, quae cum scholiis notis congruunt.</s> <s n="108">sunt veto hae: v.
Ἀκμονία — sch. II 992, v. Ἀμαραντλοί — sch. II 399/401a, v. Γυρτών
 — sch. I 57/642, v. Δοίαντος πεδίον — sch. II 988, v. Ἐρυθῖνοι
— sch. II 941/42a, v. Κτιμένη — sch. I 67/68 b, v. Κύταια — sch. II
399/4012, v. Παρνασσός — sch. II 705/11g, v. Ταίναος — sch. I
101/04 b, v. Φλιοῦς — sch. I 115. et cum Sophoclei commentarius
a Stephano adhibitus haud raro scholiis locupletior inveniatur, non
est, cur eas quoque glossas inde repetere cunctemur, quae ad locos
Apollonii scholiis similibus hodie in libris vel omnino vel maximam
partem privatos spectant.</s> <s n="109">cuius generis hae glossae videntur esse:
Ἀβαντίς et Ἀμαντία (cf. sch. IV 1174/75 b), Ἀνάφη et Μεμβλίαρος
(cf. sch. IV 1711), Ἀργανθών (cf. sch. I 1177/78 b), Αὔλιον ἄντρον
sub AUM (cf. sch. II 904/10 2).
</s></p>
<p n="26"><s n="110">
Iam vero quaerendum nobis est, utrum Stephanus Sophoclei
commentarium ipsum manibus tractaverit an locos inde allatos ab
alio auctore acceperit.</s> <s n="111">quam ad quaestionem persolvendam maximi
momenti est, quod Etymologici Genuini glossa Ἄμαντες, quam item
ac Stephani glossas Ἀβαντίς et Ἀμαντία e scholiis IV 1174/75b integrioribus
manasse apparet, ex Ori grammatici libro Περὶ ἐθνικῶν
petita est.</s> <s n="112">veri igitur simillimum videtur Stephanum omnes glossas
Apollonianas e Sophoclei commentario sumptas Oro debere intercedenti,
quem praeter alios ab eo expilatum esse omnino constat.
et vice versa pro certo affirmari potest etiam ceteras glossas Apollonianas,

<pb n="XXII"/>

quas Etymologici Genuini auctor ex Oti libro deprompsit
(cf. v. "'Ayauvéa — sch. IV 175b, v. Αἰγαῖον πέλαγος — sch. I 851,
v. Μίλητος — sch. I 185/882), ad Sophoclei commentarium redire.
</s></p>
<p n="27"><s n="113">
Praeter Orum grammaticum quinto mea quidem sententia saeculo
tribuendum etymologo nonnullas glossas Apollonianas tradidisse
videtur Methodius, cuius magnum lexicon deperditum in littera
A primum Etymologici Genuini fontem fuisse probatum est.
pertinent autem ad Apollonium hae glossae Etymologici Genuini
e Methodii ut creditur lexico derivatae: duópnrov — ἀμήρυτον —
sch. II 221, ἀνταία — sch. I 1141/48a, ἀλκαία — sch. IV 1615/16 h,
ἀίγδην — sch. II 826.</s> <s n="114">de commentario a Methodio adhibito non
constat, sed cum Ori fere aequalis putandus sit, eum eodem quo
ille i. e. Sophoclei usum esse veri videtur simillimum.
</s></p></div></div>
<div type="textpart" subtype="subsection" n="5"><head>V. DE HUIUS EDITIONIS RATIONE ET INSTITUTIS</head>
<div type="textpart" subtype="subsection" n="1"><head>De editionis ratione</head>

<p n="28"><s n="115">
Cum vetera in Apollonium scholia denuo edenda mihi proposuerim,
recensiones aetatis Byzantinae et humanitatis reviviscentis
consulto praetermisi.</s> <s n="116">fundamentum igitur textus unum ieci codicem
L, in prolegomenis codice G, paucis aliis locis codicibus G
et S accedentibus.</s> <s n="117">scholia Parisina neglegere potui, ubi exemplum
antiquum, quod retractaverunt, cum L consentire apparebat.
ubi vero scholia Parisina a lectione quadam profecta videbantur
cum Laurentiana discrepanti, hanc exempli lectionem recepi, quamquam
plerumque Laurentiana inferior erat et non raro pro coniectura
habenda.</s> <s n="118">in universum scholia Parisina e codice P sumpsi;
ubi vero V ab eo dissentit, utriusque codicis lectiones proposui.
etiam rarius necesse mihi visum est breviora codicum B et Pe
scholia afferre; tamen unum scholium idque magni momenti (II
222/24b) haec sola praebuerunt.</s> <s n="119">glossas codicum B et P? interlineares
neglexi.</s> <s n="120">coniecturas codicum ab ipso Laurentiano ductorum,
et A dico et H et editionem principem F, non attuli nisi
selectas, sed in eligendo largior quam parcior esse malui. rettuli
enim non solum eas coniecturas, quas aut pro veris habeo aut pro

<pb n="XXIII"/>

reputatione maxime dignis, sed etiam eas, quae aut duorum aut
trium codicum communes ab antiquiore exemplo fluxisse possunt
videri.</s> <s n="121">additamenta horum codicum recepi praeter glossas Ambrosianas
vilissimas.
</s></p>
<p n="29"><s n="122">
Codicis Laurentiani interpretamenta recepi ad unum omnia,
non solum scholia proprie dicta (L), verum etiam glossas interlineares
(L8) et notas illas, quae extra columnam scholiorum margini
inscriptae lemmatis carere solent (1.3). neque omisi paucas illas
glossas et interlineares et intramarginales, quae recentiore acetate
(XIII., XIV., XV. saeculo) scriptae sunt, cum locum antiquarum glossarum
decolorum obtinere videantur (Lgr et Lmr). lemmata scholiorum,
quae verbis poetae restituendis utilissima esse constat, tam
accurate dedi, ut litteras brevitatis causa omissas et ab editoribus
suppletas diligenter indicarem.</s> <s n="123">quod supervacaneum non esse
cognoscas e. g. e scholio IV 973, ubi Keil vocabulum per compendium
scriptum male explevit, cum legeret ὀρειχάλκοιο φασίν pro
ὀρειχάλκοιο φα<add>εινοῦ</add>. ordinem scholiorum, ubi perturbatus est, ita
restitui, ut poetae verba sequatur, traditum ordinem simul in apparatu
indicans.</s> <s n="124">si vero aut librarius aut corrector codicis mendum
adiectis litteris vel numeris iam correxerant, nihil commemoravi.
glossis interlinearibus varias lectiones ad textum pertinentes addere
placuit eis exceptis, quae non totis vocabulis sed singulis vel paucis
litteris tantum continentur.</s> <s n="125">quod in rem esse non negabit, qui
nonnunquam iure dubitari sciat, utrum verbum aliquod pro glossa
an pro varia lectione habendum sit, e. g. IV 564/66b Λιγυρνίδες,
603/06 b ἐφήμεναι, 627/34 b πόντον, 1115 ἐφημοσύνῃσιν. etsi in universum
de codice L quam diligentissime referendum esse mihi
persuasi, res orthographicas, ubi de vera scriptura dubitari nequit,
consulto neglexi.</s> <s n="126">tacui igitur e. g. scriptum esse ἢ pro e in τυγχάνην 388, 19 K., παρασύρην 437, 27 K., συμπάσχην 470, 32 K.; n pro
; in τῆς 371, 6 K., Ἀρητιάδη. 412, 15 K., ὀτλεύουζην 439, 531 K.,
Νύμφης 424, 7 K.; 1 pro n in Κριτικόν 330, 10 K.; ο pro ω in τὸν
(= τῶν) 378, το K., τὸ (= τῷ) 384, 15 K., Ἰωλκίον (= -ων) 304,
ι K.; ω pro ο in τῶν (= τὸν) 429, 32 Κα. . nec magis notandum
duxi ι adscriptum constanter fere omissum (e. g. τῶ, Ἅρπυαι Ἅδης),

<pb n="XXIV"/>

verba φασί et φησί permutata, singula verba per errorem iterata,
articulum τοῦ post ἀντί in compendio ἀν cum duabus τ litteris
supra scriptis saepissime praetermissum.</s> <s n="127">eandem curam atque in
codicem L contuli in pauca scholia antiqua et glossas codicum
G et S.
</s></p>
<p n="30"><s n="128">
Quod ad scholia extra libros Apollonianos propagata
pertinet, omnes cum Stephani Byzantii tum -Etymologici Genuini
locos ad verbum transscripsi, quos vel e corpore trium virorum
vel e Sophoclei commentario fluxisse patet. εἰ scholia ab ipso
Etymologici auctore recepta accurate reddidi, quamquam ἃ viro
quodam docto aetatis paulo superioris ad arbitrium immutata sunt.
praeterea ad vetera scholia docta referenda mihi videntur quae
Albertus Wifstrand (ramos 30, 1932, 2—6) e papyro Berolinensi
13415 saec. p. Chr. n. I. vel II. in lucem protraxit; cf. sch. II 1075.
1099. 1103. 1127. locis ex ipsis scholiis deductis alios adieci multos,
qui tantam cum scholiis similitudinem habent, ut iis aut corrigendis
aut supplendis aut explicandis meliusque intellegendis esse
possint.</s> <s n="129">cum vero illos ad verbum transscribendos curaverim, hos
nonnisi titulo laudavi.</s> <s n="130">quibus in locis congerendis me non semper
mihi constitisse, sed modo plures modo pauciores attulisse sentio.
</s></p>
<p n="31"><s n="131">
Cum liber archetypus multis locis vel mendosus vel lacunosus
vel perturbatus fuerit, coniectandi ars saepissime exercenda est.
quod cum viri docti inde ab antiquitate usque ad nostra tempora
prolixe fecerint, omnia omnium inventa in apparatum effundere
meum non duxi.</s> <s n="132">ubi vero locus quidam corruptus nondum sanatus
mihi videbatur, de virorum doctorum conatis copiosius rettuli. in
omnibus autem coniecturis afferendis primo inventori unam quamque
tribuere studui titulo libri accurate indicato.</s> <s n="133">codicem manu
scriptum viro docto recentioris aetatis semper praetuli. quinque
coniecturas in Deickii schedis inveni, septuaginta duas nondum
vulgatas ex editionis Keilianae exemplo, quod de Wilamowitz
manibus tractavit, permissu directorum instituti Berolinensis studio
antiquitatis promovendo destinati mense septembri anni 1932 excipere
mihi licuit.</s> <s n="134">octo locis, quibus Wilamowitzii coniecturae cum
iis conveniebant, quas ipseiam dudum litteris mandaveram, utriusque

<pb n="XXV"/>

nostrum nomen apposui.</s> <s n="135">Hermannum denique Fraenkel ad emendandos
locos corruptos permultum contulisse supra (p. X) commemoravi.</s></p></div>
<div type="textpart" subtype="subsection" n="1"><head>De editionis institutis</head>
<p n="32"><s n="136">

Cum scholia vetera in universum codice L et deperdito illo
scholiorum Parisinorum exemplo contineantur, eas partes et particulas,
quae et in margine codicis L et in scholiis Parisinis plenioribus
(P) inveniuntur, nullo siglo designare in rem esse visum est. at
cave credas scholia Parisina cum Laurentianis ad verbum congruere,
si differentiarum in apparatu nulla mentio fiet, nam eas tantum
varias lectiones commemorare propositum est, quae quo iure ad
antiquum exemplum revocati possint.</s> <s n="137">sin autem opus erat codicem
P in apparatu afferre, tres laudandi formae distinctae sunt, quas ex
his exemplis facile cognoscas: 1. χαλιμίας L : χαλίδας P. in codice P
legitur vocabulum χαλίδας ipsa hac forma. 2. ἐντοσθιδίων 1, :
ἐντοσθίων (P). in codice P, qui totam sententiam immutavit, legitur
τὰ ἐντόσθια, unde in vetere exemplo ἐντοσθίων scriptum fuisse conieceris.
3. αὐτοῦ F : αὐτόν L : aliter P. codex P scholium vetus
ita convertit et recoxit, ut perspici non possit, utrum exemplum
αὐτοῦ an αὐτόν an aliud aliquid praestiterit.</s> <s n="138">contra unicuique
scholio, quod vel in altero codice solo vel in aliis libris solis vel
in L inter lineas (Lg) et in vacua marginis parte (Lm) invenitur,
testium sigla in fine adiecta sunt.
</s></p>
<p n="33"><s n="139">
Omnibus scholiis, quae in L exstant, lemmata ex eodem hoc
libro sumpta praefixa sunt aliorum librorum differentiis non indicatis.
et scholia quidem proprie dicta paucis exceptis eadem verba
prae se ferunt atque in codicis corpore scholiorum.</s> <s n="140">iis vero interpretamentis,
quae in codice lemmatis carent (Lg et Lm), verba e
textu poetae petita praemissa sunt uncis obliquis inclusa.</s> <s n="141">si codex
P eandem glossam lemmate adiecto inter scholia recepit, eam in
scholiis Parisinis ad eadem poetae verba relatam esse uncos omittendo
significavi, formam autem lemmatis nihilominus de codice
L transtuli.
</s></p>
<p n="34"><s n="142">
In ordine scholiorum constituendo textum poetae anxie secutus



<pb n="XXVI"/>

sum. scholiis, quae complures versus interpretantur, non primi
solius sed primi et ultimi numeros praefixi, ut lectori partem laboris
minuerem.</s> <s n="143">diversa scholia ad eosdem versus pertinentia litteris
additis distinxi.</s> <s n="144">scholiorum Parisinorum ordinem neglexi.
</s></p>
<p n="35"><s n="145">
Cum glossae interlineares, quibuscum plurimae notae intramarginales
artissime cohaerent, maximam partem e scholiis integris
excerptae sint, omnes inter scholia recipere et separatas ponere
nolui.</s> <s n="146">immo eas glossas, quas e scholiis ad nos propagatis fluxisse
apparet, in apparatu collocavi.
</s></p>
<p n="36"><s n="147">
Apparatum criticum ita disposui, ut semper verba in textum
recepta siglis testium adiectis repeterem, priusquam varias aliorum
codicum lectiones proferrem.</s> <s n="148">quo factum est, ut de fonte textus
recepti nulla unquam dubitatio oriri possit.</s> <s n="149">ubi vero coniectura
aliqua in textum recepta est, lectio tradita, si eadem in omnibus
libris, qui scholium illud praestant, conspicitur, sine codicum siglis
posita est.</s> <s n="150">ut exemplis utar: τ. sch. II 177 θυνίαι W : Βιθυνίαι.
hoc significat in libris L et P, quibus scholium continetur, Βιθυvía
legi. 2. sch. II 70/742 διεκκλινόμενος F : διακλ-. hoc indicat
codicem L unicum huius scholii testem formam διακλινόμενος praebere.
contra si coniecturam dubiam aut meo iudicio reiciendam
in apparatu commemorare placuit, verba codicum recepta iterare
praeter rem visum est.
</s></p>
<p n="37"><s n="151">
Scribebam Halis Saxonum mense Martio anni 1935.
</s></p>
<p n="38"><s n="152">
Carolus Wendel.
</s></p>

</div></div>
<pb n="XXVII"/>
<div type="textpart" subtype="section" n="6"><head>CONSPECTUS VIRORUM DOCTORUM.</head>




<p n="39"><s n="153">qui nomine solo laudantur

<item><term>Deicke</term> = Ludovicus Deicke in schedis manu scriptis, cf. p. VIII. XXIV.</item>

<item><term>Deicke cum numero paginae</term> = idem in diss. Gottingensi (cf. p. VII).</item>

<item><term>Fr.</term> = Hermannus Fraenkel, cf. p. X. XXV.</item>

<item><term>Hoelzlin</term> = Ap. Rh. Argonauticorum libri IV ab Jeremia Hoelzlino in Lat. conversi...Lugd. Bat. 1641. insunt praeter Hoelzlini multas et egregias coniecturas etiam (vol. II p. 363—368) Lucae Holstenii observationes.</item>

<item><term>K</term> = Scholia vetera e cod. Laurentiano ed. Henricus Keil (Ap. Rh. Argonautica, em. app. crit. et prol. adi. R. Merkel. Lips. 1854, p. 299—562).</item>

<item><term>R</term> = Otto Regenbogen, cf. p. X.</item>

<item><term>Schaefer</term> = Ap. Rh. Argonautica ex tec. et cum notis Rich. Fr. Phil. Brunckii. Ed. nova auct. et corr. T. 2. Lips. 1813. P. 1—340: Scholia vetera in Ap. Rh. ex cod. Reg. Paris. 2727 (ed. Godofredus Henricus Schaefer).</item>

<item><term>Steph.</term> = Ap. Rh. Argonauticon libri IV. Scholia vetusta in eosdem libros ... cum annotat. Henrici Stephani. (Par.) 1574.</item>


<item><term>W</term> = Carolus Wendel in hac editione.</item>

<item><term>W cum numero paginae</term> = idem in commentatione de scholiorum traditione (cf. p. IX).</item>

<item><term>Wellauer</term> = Ap. Rh. Argonautica, ad fidem libr. mss. et edd. ant. rec. . . . scholia aucta et emend. add. A. Wellauer. Lips. 1828.</item>
<item><term>Wil.</term> = Udalricus de Wilamowitz-Moellendorff.</item>

Wil. ad l. idem in suo editionis Keilianae exemplo, cf. p. IX. XXIV.</s></p>
</div>
<div type="textpart" subtype="section" n="6"><head>CONSPECTUS SIGNORUM.</head>
<pb n="XXVIII"/>
<list>
<head>Codicum sigla</head>


<item><term>A</term> = Ambtrosianus B 98 sup., cf. p. XIII. XVI. XXII.</item>
<item><term>B</term> = Bruxellensis 18170, cf. p. XIV. XXII.</item>
<item><term>F</term> = Editio princeps Florentiae per Laurentium de Alopa a. 1496 impressa. editoris munere functus est Ianus Lascaris. cf. p. XVI. XXII.</item>

<item><term>G</term> = Guelferbytanus 10. 2. Aug. 49, cf. p. XIII. XXIV.</item>
<item><term>H</term> = Harleianus 5621, cf. p. XI. XXII.</item>

<item><term>L</term> = Laurentianus XXXII 9, cf. p. X. XXIII. </item>
<item><term>P</term> = Parisini 2727 pars posterior, cf. p. XIV. XXII. </item>
<item><term>Pa</term> = Parisini 2727 pats prior, cf. p. XIV. XXII. </item>
<item><term>S</term> = Laurentianus XXXII τό, cf. p. XIII. XXIV.</item>
<item><term>V</term> = Viennensis philol. 81 N., cf. p. XIV. XXII.</item>
</list>

<list>
<head>Signa codicum siglis apposita</head>

<item><term>x1, x2</term> = scholium in eodem libro iteratum.</item>

xg - glossa interlinearis.
xm - nota in margine extra columnam scholiorum posita.
xr - nota manu recentiore scripta.

(x) - lectio codicis consulto non in omnibus partibus accurate datur, cf. p. XXV.
</list>

<list>
<head>Alia signa</head>

<item><gap/> lacuna coniiciendo statuta.</item>



<item>†† verba corrupta.</item>


<item><add></add> verba e coniectura addita.</item>

<item><del></del> verba delenda.</item>

</list></div>
</body></text></tei>
